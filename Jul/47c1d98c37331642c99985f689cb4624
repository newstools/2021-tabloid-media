UTHI ubonga iThonga lakhe ngempumelelo emculweni, uNksz Busisiwe “Mabusi” Msomi ongumculo woKholo osezakhele igama kule ndima ngokukhipha izingoma ezishisa izikhotha. Lo mculi uthiibanga lakhe kwezomculo alizange libe lula onze, ngenxa yokuhlushwa ubizo lweDlozi. Le ntokazi esencane ithi akuzange kube lula, ngoba ubegula engena ephuma ezibhedlela kwaze kwaphoqa ukuthi aye kubantu ababonayo nokuyibo abamtshela ukuthi unobizo lweDlozi kufanele alaphe abantu. UMabusi uthi ngenxa yokungakholwa, waqhubeka nempilo yakhe ngokwejwayelekile wafunda waze wafika eNyuvesi. “Ngafunda eMangosuthu University of Technology, ngenza izifundo zeMarketing. Kuthe mase ngiziphothulile izifundo zami sekumele ngithweswe imiyezane ngavele ngagulela ukufa. Angibange ngisakwazi nokuya kumcimbi wokwethweswa iziqu, ngoba ngangilele phansi ngigula. Uma abasekhaya bengiyisa kwabantu ababonayo, bathi iDlozi lithi ngeke ngithweswe imiyezane yemfundo eyabo yobuNgoma ngingakayithwali,” kuchaza uMabusi. Uqhube wathi waphoqeleka ukuthi alandele ubizo lwakhe, waya kothwasa. “Ngiqede ukuthwasa ngabe sengithola umsebenzi kwisifundazwe saseMpumalanga. Ngisebenze khona isikhathi eside, kodwa izinto zavele zajika esithubeni iDlozi lathi angiphindele ekhaya ngiyosebenza abantu. Ngaphindela ekhaya ngashiya umsebenzi, ngoba ngase ngifunde isifundo sokuthi iDlozi liyalalelwa,” esho. UMabusi uthi ekubuyeni kwakhe eMpulanga ube esengena emculweni wakhipha i-Single ethi “Thobeka”, okumanje iqhuba kahle kakhulu, njengoba i-vidoe yayo itholakala kuYoutube. Le ntokazi ithi kumanje iyapheka e-studio, ipheka i-single engase iphume maduze. Ngeke ngikhohlwe lapho ngiphuma khona, kuningi esengifundile emculweni kanye nase Dlozini. Njengamanje ngisebenza abantu ngibasiza kwizinkinga ababhekene nazo. Kanti futhi senginebandla iSivuno Christ Apostle chuech. Ngimandla kakhulu ekulapheni izinkinga zomsamo ongcolile, ngiwugeze izinto zicace. Ngikhiphaidliso ulibone ngamehlo, ngilahlisa isilwano, ngikhulisa amabhizinisi kanti futhi nginazo nezinto zabantu abasha,” kuchaza uMabusi. Uthi abafisa ukuxhumana naye bangamthinta kuFacebook ngoBusi Msomi, Instagram: busi.msomi710, uthi mawungena ezinkundleni zakhe zlokuxhumana uzothola inombolo yakhe kamakhalekhukhwini.